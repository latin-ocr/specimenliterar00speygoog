PRAEFATIO.

ξ 1. Dissertationem scripturis et solitum et par est pauca
praemittere, quibus exponantur argumenti rationes ipsum·
que argumentum quale sit, definiatur. Tum indulgentiam
petendi est locus admonentibus lectoreS, ut secum reputare
velint invitos fere plerosque ad tale'opus accingi ; ut sum·
mos in facultate sua honores accipiant, non scientiae fines
promovendi causa id moliri solere. Equidem certe dura
lege coactus haud libenter hanc disputatiunculam attigi,
novitius in eo disciplinae genere, unde sumpta est, quippe

qui sermonem Sanscriticum nonnisi primoribus labris de-

gustaverim. Nolebam tamen dissertationem scribere, quae
non esset posita in iis studiis, quae colere institueram.
Quod consilium cum cepissem, argumentum quaerebam
ad exiguas meas vires accommodatum, in quo tractando
non nimium temporis spatium absumeretur. Viri cl. Kerni
hortatu postquam in cognitionem veni eius libri, qui
Kcvalayani grhyasutrorum nomine inscribitur, id· reperi,

quod desiderabam. Ceremonias enim Indorum continent .

1

 

 

 

