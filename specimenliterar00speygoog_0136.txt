’ 124

capite comprehendere ea quae de tempore jatakarmanis,
de jatakarmane puellarum, de neglecti piaculo similibusque
in fontibus repereram. Hoc tantum non typis mandatum
resecui, de illis posthac agere praetuli. Cum enim tempora
urguebant, tum satius ducebam in posterum ea asservare
neque dissertationem longiorem facere, quam et plac-et et
meus fert animus. Sero consilium mutavi qua re factum
est, ut corrigere mihi non liceret si forte in superioribus
nonnumquam revocaverim lectores ad ea, de quibus agere
mihi propositum erat, in hocce vero libello non inveniuntur.

Cum igitur iam in eo sim, ut finem hisce lucubratiun-
culis imponam animus me impellit, ut gratias agam quam
maximas promotori v. cl. Kern, qui quot beneficia cum in
studiis meis promovendis tum in hac dissertatione conscri-
benda in me contulit! Ignorantem docuit, incerto viam
monstravit, labantem sustinuit, iuvenili ardore exsultantem
coercuit. Cuius ut et in futurum neque eruditio neque
amicitia mihi desint, enixe rogo. Polliceor autem ego, si
quid in me sit industriae, ardoris, ingenii, id praecipue
positurum esse me in iis studiis quae versantur in illu·
strandis linguis, moribus, religionibus earum gentium, quarum

facies non omnibus una
Nec diversa tamen, qualem decet esse-sororum.

