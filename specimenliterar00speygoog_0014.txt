2

grhyasutra moresque, ut ita dicam, domesticos, in quibus
nonnulla ita sunt comparata, ut et mihi, et lectoribus, si
qui erunt, haud absurdum indicaverim unam alteramve
ceremoniam explicando tentare; mihi, quod tali negotio
minus me imparem fore arbitrarer, quam si in alia huius
disciplinae parte operam meam collocarem3 lectoribuS,
quod raro adhuc dedita opera de tali re sit disputatum.
Neque n1irum; quamquam enim multi hoc genus libri
nostris· hominibus innotuerunt 1), parvus admodum est
numerus eorum, quae in bibliothecis publicis asservantur
grhyasutra, unum editum est, alterius editio inchoata 2).
Inde factum est, ut praeter Haasii diligentem in nupti-
arum ritum disquisitionem (in volumine quinto Weberi
Stud. Ind. pagg. 267—412) et ea quae Max Miiller in vo-
lumine nono, pagg. I sqq. „Zeitschr. der deutsch. morgenl.
Gesellschaft” de mortuorum religionibus exposuit, nihil fere,
quoad scimus, ex limpidissimo fonte in communem usum
‚defluxerit ⁸).

Horum secutus exempla dissertatione nostra eas ceremo-

 

¹) Enumerationem grhyasntrorum, quae adhuc in nostrorum notitiam

v pervenere, vid. in Web. Ind. Stud. II, pag. 1603 Max Maner „ History

of the Ancient Sanskrit Litterature” pag. 201. cf. et Burnell in „Triibners
Oriental and American Record'', anni 1869, pag. 594.

²) Quo tempore haec scribebamus, duo tantum fasciculi e Gobhiliya-
grhyasutris in Bibliotheca Indica editi erant3 vereor, ne prolixior, quam
oportebat, iis sit adiectus commentarius, ita ut multorum voluminum
opus fore videatur.

³) Neque h. 1. Stenzleri v. cl. diligentem et strenuum laborem sine laude
praetermittere oportet; bene meruit de literarum Indicarum studiosis pri-
mus Xcvalayani grhyorum editor, quae editio anno 1864 Soc. Germ. Orient.
impensis prodiit, in Paraskari vero grhyasutris et dux et interpres (vid.
ea quae scripsit in Zeitschr. d. deutsch. morg. Gesell. VII, pag. 527-541).

